TALES OF THE GIVIL WAR. 11

Postero die Petreius occulte ad exploranda loca
proficiscitur. Hoc idem fit ex castris Caesaris:
mittitur L. Decidius Saxa, qui loci naturam per-
spiciat. Uterque idem ‘suis renuntiat: quinque milia
passuum proxima intercedere itineris campestris, inde
excipere loca aspera et montuosa: qui prior has
angustias occupaverit, ab hoc hostem prohiberi nihil
esse negotii.

18. Caesar makes α Detour over rouyh qrotmd and by
secui-inq a Defile leadinq ιο the Ebro cut-3 the Enemy
off from the River.

Caesar omnes copias castris educit magnoque
circuitu nullo certo itinere exercitum ducit. Nam
quae itinera ad Hiberum atque Octogesam pertine-
bant, castris hostium oppositis tenebantur. Ac primo
Afraniani milites visendi causa laeti ex castris
procurrebant contumeliosisque vocibus prosequeban-
tur nostros. Erat enim iter a proposito diversum,
contrariamque in partem iri videbatur.

Sed ubi paulatim retorqueri agmen ad dextram
conspexerunt iamque primos superare regionem
castrorum animum adverterunt, conclamatur ad arma,
atque omnes copiae exeunt rectoque ad Hiberum
itinere contendunt. Erat in celeritate omne positum
certamen, utri prius angustias montesque occuparent.
Confecit prior iter Caesar atque ex magnis rupibus
nactus planitiem in hac contra hostem aciem instruit.

