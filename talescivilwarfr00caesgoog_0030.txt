14 TALES OF THE CIVIL WAR.

venturum praemisisset, certior ab suis factus est
praeclusas esse portas. Tum vero omni interclusus
itinere ad Caesarem mittit, paratum se esse legionem,
cui iusserit, tradere. Ille ad eum Sextum Caesarem
mittit atque huic tradi iubet.

Caesar, qui magistratus principesque omnium civi-
tatum sibi esse praesto iusserat, contione habita
omnibus gratias agit, biduumque Cordubae commo-
ratus Gades proficiscitur. Provinciae Q. Cassium
praeficit. Ipse Tarraconem et inde Narbonem atque
Massiliam pervenit. Ibi legem de dictatore latam
seseque dictatorem dictum a M. Lepido praetore

cognoscit.

22. Sur-render of Mar-seille&

Dum haec in Hispania geruntur, G. Trebonius
legatuS‚ qui ad oppugnationem Massiliae relictus
erat, duabus ex partibus aggerem, vineas turresque
ad oppidum agere instituit. “Sed tanti erant anti·
quitus in oppido omnium rerum ad bellum apparatus
tantaque multitudo tormentorum, ut eorum vim
nullae contextae viminibus vineae sustinere possent.
Tandem autem Massilienses omnibus defessi malis,
rei frumentariae ad summam inopiam adducti, bis
proelio navali superati, crebris eruptionibus fusi,
gravi etiam pestilentia conflictati, sese dedere con·
stituunt. Sed paucis ante diebus L. Domitius cog—
nita Massiliensium voluntate naves tres comparav-

