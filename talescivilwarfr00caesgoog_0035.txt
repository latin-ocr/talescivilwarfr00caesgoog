TALES OF THE CIVIL WAR. 17

acies equitatu hostium circumdata tenebatur. Horta-
tur Curionem Cn. Domitius, praefectus equitum, ut
fuga salutem petat atque in castra contendat. At
Curio numquam se amisso exercitu in Caesaris
conspectum reversurum confirmat atque ita proelians
interficitur. Equites ex proelio perpauci se recipiunt.
Milites ad unum omnes interficiuntur.

His rebus cognitis Marcius Rufus quaestor in castris
relictus a Curione cohortatur suOS‚ ne animo deficiant.
Illi orant atque obsecrant, ut in Siciliam navibus
reportentur. Pauci lenunculi ad officium imperiumque
conveniebant. Sed tanta erat completis litoribus
contentio, qui potissimum ex magno numero con-
scenderent, ut multitudine atque onere nonnulli
deprimerentur, reliqui hoc timore propius adire tard-
arentur. Quibus rebus accidit ut pauci milites in
Siciliam incolumes pervenirent.

Reliquae copiae missis ad Varum noctu legatorum
numero centurionibus sese ei dediderunt. Quarum
cohortium milites postero die ante oppidum Iuba
conspicatus suam esse praedicans praedam magnam
partem eorum interfici iussit, paucos electos in regnum
remisit. Ipse diebus post paucis se in regnum cum

omnibus copiis recepit.

26. Gaesar’e Firet Dictatorchip.

Dictator habet comitia Caesar, consules creantur
Iulius Caesar et P. Servilius. Cum fides tota Italia

