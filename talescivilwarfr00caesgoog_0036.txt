18 TALES OF THE CIVIL WAR.

esset angustior neque creditae pecuniae solverentur,
constituit, ut per arbitros fierent aestimationes
possessionum et rerum, quanti quaeque earum ante

bellum fuisset, atque eae creditoribus traderentur.
Hoc et ad timorem novarum tabularum tollendum

minuendumque, qui fere bella et civiles dissensiones
sequi consuevit, et ad debitorum tuendam existima-
tionem esse aptissimum existimavit. Itemque
nonnullos ambitus Pompeia lege damnatos illis
temporibus, quibus in urbe praesidia legionum Pom-
peius habuerat, in integrum restituit. His rebus
et feriis Latinis comitiisque omnibus perficiendis
undecim dies tribuit dictaturaque se abdicat et ab
urbe proficiscitur Brundisiumque pervenit.

2ยน7. Caesar crosses to Greece with a part of his Troops.

Eo legiones duodecim, equitatum omne-m venire
iusserat. Sed tantum navium repperit, ut anguste
quindecim milia legionariorum militum, sexcenti
equites transportari possent. Hoc unum Caesari ad
celeritatem conficiendi belli defuit. Pompeius
annuum spatium ad comparandas copias nactus,
quod vacuum a bello atque ab hoste otiosum
fuerat, magnam classem coegerat, legiones effecerat
civium Romanorum novem, frumenti vim maximam
comparaverat. Hiemare Dyrrhachii, Apolloniae
omnibusque oppidis maritimis constituerat, ut mare
transire Caesarem prohiberet, eiusque rei causa omni

 

