TALEs OF THE CIVIL WAR. 25

â€™ venit. Metropolitae casu civitatis Gomphensis cog-
nito portas aperuerunt. Quibus diligentissime con-
servatiS, collata fortuna Metropolitum cum casu
Gomphensium, nulla Thessaliae fuit civitas praeter
Larisaeos, qui magnis exercitibus Scipionis teneban-
tur, quin Caesari parerent atque imperata facerent.
Ille idoneum locum in agris nactus plenis frumen--
torum, quae prope iam matura erant, ibi adventum
exspectare Pompei eoque omnem belli rationem con-

ferre constituit.

86. Pompey enters Thessaly. H is Party arc confident
of Victory.

Pompeius paucis post diebus in Thessaliam pervenit
contionatusque apud cunctum exercitum suis agit
gratias, Scipionis milites cohortatur, receptisque om-
nibus in una castra legionibus suum cum Scipione
honorem partitur. Auctis copiis Pompei duobusque
magnis exercitibus coniunctis pristina omnium con-
firmatur opinio et spes victoriae augetur adeo ut, si
quando quid Pompeius tardius aut consideratius
faceret, unius esse negotium diei, sed illum delectari
imperio et consulares praetoriosque servorum habere
numero dicerent. Postremo omnes aut de honoribus
suis aut de praemiis pecuniae agebant neque quibus
rationibus superare possent, sed quemadmodum uti
victoria deberent cogitabant.

